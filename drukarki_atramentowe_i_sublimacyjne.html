<!DOCTYPE html>
<html>
<head>
	<meta charset="utf-8">
	<meta http-equiv="Content-Language" content="pl">
	<meta name="generator" content="Sublime Text">
	<meta http-equiv="creation-date" content="2018-09-27">
	<link rel="stylesheet" type="text/css" href="style.css">
	<title>Drukarki atramentowe i sublimacyjne</title>
</head>
<body>
<h1>Drukarki atramentowe</h1>
<p>
	Drukarki atramentowe są tanie, potrafią wydrukować dokument i cyfrową fotografię, pracują dość cicho oraz pobierają podczas pracy mało energii. Byłyby ideałem, gdyby nie wysokie koszty ich eksploatacji. Pierwsze atramentówki opracowano na przełomie lat siedemdziesiątych i osiemdziesiątych ubiegłego wieku, ale rynkowy wzrost znaczenia tej techniki nastąpił dopiero w latach dziewięćdziesiątych.
</p>
<img class="c" src="https://image.ceneostatic.pl/data/products/20159026/i-canon-pixma-pro-100-6228b009aa.jpg">

<p>
	<b>Zasada działania</b> drukarki atramentowej jest dość prosta. Głowica drukująca oraz zasobniki z tuszem umieszczone są na ruchomej karetce, która przesuwa się wzdłuż krótszego boku kartki. Z głowicy wystrzeliwane są w kierunku papieru krople atramentu. Tworzą one kolejne linie obrazu. Po każdym przejeździe karetki kartka przesuwana jest nieznacznie wzdłuż dłuższego boku, aby przy kolejnym przebiegu karetki wykonać kolejny fragment wydruku.
</p>
<p>
	Początkowo drukarki kolorowe wykorzystywały do druku tylko trzy barwy atramentu: żółtą, niebieskozieloną i purpurową <b>(CMY)</b>. Jest to zestaw pozwalający uzyskać fotorealistyczne wydruki, jednak nie sprawdza się dobrze podczas tworzenia koloru czarnego - z wymieszania tych trzech kolorów powstaje barwa ciemnobura, a nie czarna.<br>Z czasem zastosowano druk czterobarwny <b>(CMYK)</b>, w którym do trzech barw podstawowych dołożono dodatkowy zasobnik czarny. Zwiększyło to kontrast wydruków kolorowych i pozwoliło tworzyć profesjonalne dokumenty biurowe bez wymiany tuszów.

</p>
<img class="c" src="cmyk.jpg">
<br><br><br><br>
<h1>Drukarki termosublimacyjne</h1>

<p>Wiele osób uważa, że technika atramentowa i laserowa nie nadają się do drukowania fotografii. Dla nich przeznaczone są urządzenia wykorzystujące technikę termosublimacji. Drukarki atramentowe, choć drukują coraz lepiej, ciągle nie radzą sobie dobrze w bardzo jasnych obszarach zdjęć oraz tam, gdzie wymagane są bardzo subtelne przejścia tonalne, dlatego popularność zyskują urządzenia termosublimacyjne.<br><b>Termosublimacja</b> to technika druku polegająca na termicznym (cieplnym) przenoszeniu stałego barwnika z taśmy na specjalny, odporny na temperaturę papier.</p>

<p>Obraz tworzony jest poprzez kolejne naniesienie trzech podstawowych kolorów barwnika (żółtego, purpurowego i niebieskozielonego). Następnie wydruk jest powlekany bezbarwną warstwą chroniącą go przed działaniem wilgoci i promieniowaniem UV (CMYO). Większość popularnych drukarek termosublimacyjnych pracuje w rozdzielczości <b>300 dpi</b>. Jest to niewiele, porównując z atramentówkami osiągającymi 4800 czy nawet 5760 dpi (drukarki Epsona). Jednak oglądając efekty pracy atramentu i termosublimacji, raczej nie mamy wątpliwości, że termosublimacja miażdży konkurencję</p>
<img class="c" src="https://ocdn.eu/pulscms-transforms/1/_qektkqTURBXy9lM2UxNTI0YzM3NjNmOTlhODI5YWJhY2JiNDdmMTYyYi5qcGVnkZUCzQMUAMLD">

<center><a href="https://www.komputerswiat.pl/">Źródło</a></center>








</body>
</html>